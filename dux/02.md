---
layout: default
title: Opdracht 2 - Studentpresentatie
parent: Designing User Experience
permalink: /dux/opdracht-2.html
published: true

---


[Planning op de Sharepoint](https://hrnl.sharepoint.com/:x:/s/CMD/EfsU7bgoZjZCtMcpeyh6H9QBBAJvQj-ChlmiV1sZ3mMjXA?e=8t2ttF){: .btn }

[Mondelinge Presentatie — Rubric(PDF)](Opdracht 2 — Mondelinge Presentatie — Rubric.pdf){: .btn }

# Inleiding
Kennis kunnen ophalen en overdragen in een organisatie is een belangrijke vaardigheid van ontwerpers die steeds meer een belangrijke rol speelt in het werk van User Experience Designers. Om aan deze vaardigheden te werken gaan jullie in kleine teams tijdens de bijeenkomsten van het vak ‘Designing User Experience’ presentaties geven over de hoofdstukken uit het studieboek ‘Designing User Experience’.

# Opdracht
Samen met één of twee medestudenten geef je een presentatie over het leeshuiswerk van de opvolgende week. Hier voeg je ook een eigen reflectie aan toe. Hoe is het onderwerp van het door jullie behandelde hoofdstuk relevant in jouw werk als UX-designer? Kijk naar projecten die je in het verleden op school of tijdens je stage gedaan hebt.

## Tips voor bij de presentatie:
- Als je op een specifieke theorie focussed, introduceer dan ook de mensen van wie de theorie afkomstig is. Dit zorgt ervoor dat je publiek het beter onthoudt.
- Hou video’s in je presentatie kort, bij voorkeur onder de 30 seconden.
- Als je ergens een voorbeeld van toont, geef dan duidelijk aan waar het een voorbeeld van is en waarom je het laat zien.
- Voeg een persoonlijke reflectie toe op wat je presenteert.
- Probeer je onderwerp breed op te vatten en de diversiteit aan situaties waarin de theorie van toepassing is te laten zien aan je medestudenten.
- Neem je publiek mee in het verhaal, presenteer groots en meeslepend!
- Pas in je presentatie de I.N.T.R.O.S. elementen toe INTROS staat hierbij voor:
    - (I)nterest - Doe iets waarmee je de aandacht van het publiek vangt.
    - (N)eed - Wees duidelijk over de reden(en) waarom het publiek jou aandacht moet geven
    - (T)itle - Geef je verhaal een duidelijke titel!
    - (R)ange - Wat is de rijkwijdte van de onderwerpen die in je verhaal aan bod komen?
    - (O)bjectives - Wat zijn de doelen van je presentatie.
    - (S)tatement - Wat mag je publiek absoluut niet vergeten van jouw presentatie

# Randvoorwaarden
De presentatie bestaat uit twee delen, van ieder 20 minuten. In het eerste deel bespreken jullie het leeshuiswerk en in het tweede deel de toepassing (of voorbeelden van) de theorie uit het hoofdstuk, en waarom de theorie relevant en passend is voor zulke toepassingen. Voor het tweede deel gebruik je materiaal uit je eigen werk, of voorbeelden van diensten of producten uit de beroepspraktijk.

- Volgend op de presentatie is er ruimte voor vragen en discussie in de groep.
- Zorg dat je duidelijk presenteert zodat de docenten in staat zijn om jouw begrip van de stof te beoordelen.
- Als je een laptop/scherm gebruikt, zorg er dan voor dat de presentatie-software die je gebruikt goed werkt, voordat je begint met presenteren. 
- Als je een Apple-computer gebruikt, vergeet dan niet om je Apple-naar-HDMI-kabel-dingetje mee te nemen.
- Een internetverbinding is alleen beschikbaar via Eduroam.
- Onderwerpen worden door de docenten toegewezen, tijdens het programma
- Tijdens presentaties is het niet toegestaan om je laptop open te hebben, op je telefoon te zitten, te tik-tokken, appen, etc.

# Toetsing
De toetsing van de mondelinge presentatie gebeurt aan de hand van een [rubric](Opdracht 2 — Mondelinge Presentatie — Rubric.pdf) met de volgende criteria: Persoonlijke leerdoelen, Aandacht vasthouden,  (non) verbale communicatie, bewustzijn van het publiek, structuur, inhoud en mediagebruik.

# Studielast
De studielast voor deze opdracht bedraagt in totaal 24 uur, wat neerkomt op ongeveer 2,5 uur per lesweek.

# Wat kun je als je deze opdracht hebt gedaan?
Je kunt ten behoeve van een presentatie aan je peers persoonlijke leerdoelen formuleren en deze als uitgangspunt nemen bij het voorbereiden van je presentatie. Je bent in staat om gedurende een inhoudelijke presentatie de aandacht van je publiek vast te houden, door middel van (non) verbale communicatie en je demonstreert een fijnzinnig bewustzijn van je publiek. Je kunt een inhoudelijke presentatie opzetten en op creatieve wijze structureren zodat deze aansluit op de voorkennis van het publiek. Je kunt de presentatie volledig internaliseren en op zo’n wijze overdragen dat je de kennis van je publiek vergroot.
